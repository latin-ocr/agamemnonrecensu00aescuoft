 

PRAEFATIO. “ vn

Nihil dixis de oratione et μελοποιίᾳ , quae verborum delectu, ima-
ginum et figurarum lumine, numerorum varietate et suavitate ita

excellunt, ut nihil possit esse ornatius
Sunt tamen quaedam, si drama hoc ad artis regulas et ad So-

phocleam normam exigas, quae si non ingenii culpam, at artem
imperfectam vel nimiam luxuriem prodant. Ne dicam, poetam
interdum tropis et imaginibus uti audacioribus, ¹verborum ambitus
facere subinde longiores, transitiones asperiores3 haec et alia ejus
generis ut omittam, jam veteres magistri animadverterunt, uni-
tatem quam ,vocant temporis in hac fabula non servari, quum
uno die in scena agantur quae non nisi longiore temporis spatio
facta esse potuerunt 3 recentiores vero requirunt plus actionis, ma-
jorem varietatem, incitatiorem motum, contra minorem carminum
choricorum longitudinem, sermones ac descriptiones contractiores.
Esto: sint in hoc poemate quidam velut formoso in corpore nae-
vi; concedatur, esse illud aliquatenus lyricae poesi et epicae aeque
atque dramaticae vicinum: vide tamen ne parum rectum sit
poetam, qualis est AeschyluS, aliena potius quam sua trutina
examinari. Et quis poema reprehendere audeat, quod per conti-
nuas tres fabulas, tanquam totidem actus unius dramatis, magni-
tudine rerum, altitudine affectuum, splendore descriptionum et
formarum, cogitationum sententiarumque ubertate, eventus denique
exspectatione, ita ad finem usque attentos et suspensos tenet
spectatoreS‚ ut non prius discedant quam actor Vos plaudite dicat?
His virtutibus factum ut ex tot tragoediarum trilogiis haec una
legentium studiis maxime trita et sola 6 communi naufragio in·
columis servata sit.

Verum quo major est hujus operis praestantia, eo magis dolendum,
quod ita inquinatum et corruptum ad nos pervenit, ut nullum
magis. Liber, sicut in codicibus legitur, persimilis est tabulae
pictae, quae partim vetustate attrita, partim opificum vel negligen-
tia vel mala sedulitate contaminata et interpolata est ita, ut sincera
imaginum pulcritudo et species plane deformentur, nonnullis vero
in partibus artificis manum vix agnoscas: ita Agamemnon scatet

lituris et maOUJJ'S, quibus cum totius poematis nitor et gratia ι

