PRAEFATIO. xl

aliique ejus generis tales sunt, ut sententia, colore, numeris ab
attento lectore facile a germanis discernantur.

Singula haec quae dixi vitiorum genera latius patent quam ad-
huc animadversum est3 quare non parca relicta est errorum mes-
sis, quae resecanda et eveHenda est, ut pristinus poetae nitor
reddatur. Ad hoc autem, ut dixi, parum suppetit librorum auxi-
lium3 in corruptissimis praesertim et obscurissimis locis hi ple-
rumque ita vel concinunt inter se vel discrepant, ut parum inde
lucri ad poeitae manum restituendam emergat. Nec Scholia vetera,
ad Agamemnonem certe, quidquam, me judice, afferunt quod alicu-
jus pretii sit (*).

Unde igitur auxilium petendum? Ubi libri deficiunt, confugi-
endum ad ingenium, et conjectura resarciendum quod scriptura
nobis negavit. Haec ratio si neque ita certa et firma est, ut co-
dicum auctoritatem aequiparet, at neque ita est incerta et dubia,
ut vocabulum ipsum indicare videtur. Immo si quis ut prudens
medicus, cognitis vitiorum causis perspectoque scriptoris ingenio,
colore , habitu ‚ procul a timida cunctatione aeque atque a teme-
raria festinatione, operam adhibeat, plerumque eveniet ut sententia
ipsa velut bona natura latentem sub ulcere sanam lectionem effe-
rat et emendationem monstret tam verisimilem , ut scripturae
testimonio paene par sit.

Principium autem et fundamentum critices est justa interpretatiO,
qua in re mirum est quam saepe Aeschyli interpretes a recta et

simplici via deflexerint. Caussa ejus rei partim posita est in ipsa
lectionis depravatione, cujus emendandae ἀπορίᾳ fatigati, qualicum-
que modo corrupta aeque ac sana explicare maluerunt quam vitiosa
= fateri3 accessit vero Aeschyleae audaciae et obscuritatis fama, unde
nonnullis opinio nata, nihil tam insolite, tam licenter dictum esse,
‘quin Aeschyleo cothurno dignum sit habendum ; nihil tam obscure
et intricate, quin exquisita aliqua cogitatio aut abditum aliquod
sapientiae effatum inde excudi posse videatur. Ita factum ut

Aeschylum interpretari quibusdam, ut Palejus dicit, nihil aliud

 

(*) De his Scholiis nuper enucleate disseruit Francken Misc. Philol. Ultraj. 1854.

