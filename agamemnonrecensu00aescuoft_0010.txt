v1 ’ PRAETATIO.

poetae laudem auctori vindicaret. Si tragoedia est ex Aristotelis
definitione (A. Ρ. cap. 6) μίμησις πράξεως σπουδαίας, δι’ ἐλέου
καὶ Φόβου περαίνουσσι τῆν τῶν τοιούτων παθημάτων κάθαρσιν,
haud facile fabulam invenias, quae ad animos terrore et mise-
ricordia aeque ac religione et admiratione commovendos sit effi-
cacior. Ostenditur spectatoribus, ut in illustri tabula, quam fe-
cunda malorum mater sit ἷίβρις, utque diva Nemesis lente quidem
et tacite, certo tamen gradu assequatur scelus, nec ante desistat
quam nefas expiatum et justitia vindicata sit. Ut rei actio ita
agentes personae, quamquam communem mortalium modum exce-3
dunt, tamen e natura et veritate sunt expressae. Tribuuntur cui- .
que mores et partes ingenio et fortunae cujusque convenientes.
Aliter sentit et loquitur fidus regiae domus Custos, aliter Miles
jactabundus, aliter primariae dramatis personae. Clytaemnestrae,
cujus maximae sunt in hac tragoedia partes, oratio pro rerum
conditione est modo tumida, modo subdola, modo amara3 universe
autem ἧΘοποιῖκ talis est, ut in Agamemnone, quamvis non culpae
vacuo, tamen magnanimum regum suspicias3 in Clytaemnestra, etsi
scelerata, fortitudinem animi admirere; Cassandram nescias utrum
ob triste fatum querare magis an ob masculam virtutem extol-
las, an denique ob virgineum pudorem ames ac dssigas3 Aegi-
sthum vero ut nefarium Furiarum ministrum detestere et oderis,
In Choro autem senum cernitur animi tristitia dulcedine temperata,
senilis infirmitas prudentia et gravitate fulta. Videre te putes
generosae arboris truncum, cujus, ut poetae verbis utar, quam-
quam frondes emarcuerunt, tamen medulla nondum exaruit. Car-
mina chori referunt altiorem mentem, quae cum humanarum actio-
num principia et consequentia cernit, tum in mortalium rebus
agnoscit occultam quidem, vigilem tamen providi numinis curam ,
justi et aequi vindicem, quae suo tempore velut erumpens, super-
bos deprimit, oppressos erigit, et rebus adversis sapere mortales
docet. Haec animi sententia est fons ex quo velut ἐκ βαθείας
monog saluberrima efflorescunt effata et gravissima praecepta, qui-

bus penitus inculcatur mentibus illud

„Discite justitiam moniti nec temnere divos.”

