vm PRAEFATIO.

minuitur, tum nonnullae partes ita vexatae sunt ut poetae mentem
sensumque non nisi divinando conjicere liceat.

Tale opus dignum profecto erat in quo critica ars experiretur
quid posset. Neque huic muneri defuerunt viri docti, qui vel
olim vel nuper in Aeschylo recensendo et emendando elaborarunt.
Quis nescit quot maculas jam pridem Auratus, Canterus‚ Scaliger,
Casaubonus , alii, deterserint, aut quam multa vitia recentiores
critici, qui vel data opera vel strictim Aeschylum attigerunt, Por-
sonus‚ Musgravius, Stanlejus, Schutzius, alii, ne recentissimos edi-
tores tam Germanos quam Britannos nominem, correxerint et ex-
poliverint‘? Horum cura quam multis partibus emendatior et limatior
facta sit haec tragoedia, quis non agnoscit? Et tamen tantum
abest, ut pristinus nitor et integritas operi restituta sint, ut vere
aliquis nuper dixerit, vix tres continuos versus, in melicis prae-
sertim , sine aliqua molestia et obscuritate decurrere. Multa, quae
jam a superioribus criticis, quos modo dicebam, acute recteque
emendata erant, nondum in textum sunt recepta, quia nude,
nullo adhibito rationum et testimoniorum praesidio, erant propo-
sita. Contra non pauca, quae sana et integra erant, immerito
tentata sunt, quia rectae interpretationis luce carebant. Tandem
complures adhuc iique difficillimi et vexatissimi loci restant, quibus
sanandis frustra ferrum et ignem adhibuit medica criticorum ars,

Ad emendanda haec vitia librorum mss. auxilium est exiguum,
certe secundarium. Numerantur omnino tres quatuorve codices,
qui ad Agamemnonem in censum veniunt. Primus est Mediceus
sive Laurentianus A seculi Xmi, unde GuelferbytanUS, Marcianus
et codex Bessarionis, ut ab Hermanno vocatur, sive Venetus 2
Franzio, derivati sunt. Sed magno fabulae damno evenit, ut ex
eo codice jam pridem duo paene integri quaterniones evanuerint,
qua amissione factum ut maxima fabulae pars, inde a vs. 267-

964, et a vs. 1053 usque ad finem, interciderit (*). Eaedem lacunae

(*) Medicei codicis collationes, tum ceteras, tum eam quam nuperrime feeit
Cobetus, cum reliquis codicibus comparatas accuratissime descripsit Khielius
Mnemos. II. p. 335. L. B. 1853.

